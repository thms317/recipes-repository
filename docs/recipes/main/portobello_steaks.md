# Portobellosteaks met puree van limabonen

> _Uit Flavour van Yotam Ottolenghi_

## Recipe Information

- **Cook Time:** 80 minutes
- **Servings:** 4 personen
- **Course:** hoofdgerecht
- **Language:** NL

## Ingredients

### Voor de portobellosteaks

- 8 (middel)grote portobello's, stelen verwijderd
- 10 tenen knoflook, gepeld
- 1 ui, gepeld en in 6 parten
- 1½ el chipotle-chilivlokken (of: ½ tl chilivlokken + ½ tl gerookte paprikapoeder)
- 1 rode chilipeper
- 4 tl komijnzaad, grof gekneusd
- 1 el korianderzaad, grof gekneusd
- 2 el tomatenpuree
- 400 ml olijfolie

### Voor de puree van limabonen

- 1 pot van 700 g limabonen, uitgelekt
- 1½ el citroensap
- 1 el olijfolie
- Zeezoutvlokken

## Instructions

1. Verhit de oven tot 150 graden. Doe voor de steaks alle ingrediënten met 1 el zeezoutvlokken in grote ovenvaste pan met deksel. Leg de paddenstoelen erin met de bolle kant boven, leg er een vel bakpapier overheen en druk iets aan.
2. Doe deksel op de pan en zet 1 uur in de oven.
3. Haal eruit, keer de paddenstoelen om, doe papier en deksel terug en zet de pan 20 min in de oven.
4. Schep de paddenstoelen met een keukentang op een snijplank, halveer ze en zet opzij.
5. Schep de ui, knoflook en chilipeper (verwijder steeltje) uit de pan. Doe alles in de kleine kom van een keukenmachine en pureer glad.
6. Doe terug in de pan, voeg paddenstoelen toe en zet op halfhoog vuur. Laat circa 5 min smoren.
7. Maak intussen de puree. Doe de bonen in keukenmachine met het citroensap, de olijfolie, een halve tl zeezoutvlokken en 2 el water. Pureer alles glad, schep de puree in een pan en warm op.
8. Verdeel de puree over vier borden, leg op elk bord vier halve paddenstoelen en schep er een flinke lepel olie over.

## Recipe Notes

- Bewaar de resterende olie afgesloten in de koelkast voor over gegrilde groenten, noedels, vlees of vis.
